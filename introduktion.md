# Introduktion: Föreläsningar och laborationer i programmeringskurser

Många programmeringskurser som ges på Institutionen för datavetenskap vid Linköpings universitet har följande kursmoment: föreläsning, lektion och programmeringslaboration (i fortsättningen kallad för *laboration*). Programmeringsföreläsningar innehåller liksom föreläsningar i andra ämnesområden moment av att föreläsaren går igenom olika begrepp och teori. Syntax och nyckelord som används när man skriver kod (programmeringskod) gås också igenom då detta förrutom strukturen och uppbyggnaden av den kod man skriver också är väldigt viktig. Att förstå vad man ska skriva och hur datorn sedan tolkar detta, "tänka som en dator", är något som beskrivits som att man använder en mental *Notational Machine* \cite{boulay_difficulties_1986}.

Andra moment på föreläsningar som också förekommit i projektdeltagarnas kurser är "live-kodning", där föreläsaren programmerar på sin dator och studenterna har möjlighet att se vad som händer, samt direkt och anonym återkoppling från studenter med hjälp av studentresponssystem.

Något som återkommit med jämna mellanrum i kursutvärderingar på kurser som kursdeltagarna medverkat i har varit att det många gånger gått för lång tid mellan föreläsning (den teoretiska genomgången) och laborationerna (den praktiska övningen). Ett eventuellt problem med detta är att studenterna inte får möjlighet under föreläsning att upptäcka eventuella fel i sin mentala Notaional Machine. Det kan t.ex. vara så att de tror att de förstått ett visst begrepp eller en viss mekanism, men när de sedan får omsätta denna förståelse i praktiken på en laboration, märker de att deras menatala model inte stämmer överrens med verkligheten.

Syftet med detta projekt är att försöka hitta ett sätt att låta studenterna få möjlighet till praktisk återkoppling även på föreläsning.

## Projektdeltagare

Pedagogiska medel för detta projekt söktes av följande personer vid institutionen för datavetenskap: Jody Foo (huvudsökande), Anders Fröberg, Erik Berglund, Camilla Kirkegaard, Jalal Maleki.
