# Kort systembeskrivning av Codela

Platformen som utvecklades fick namnet Codela som är en sammanslagning av det engelska ordet *code* (kod) och det svenska verbet *dela*. Codela stödjer två olika programmeringsmiljöer, en för programmering i programmeringsspråket Python, och en för programmering i JavaScript tillsammans med HTML och CSS.

Programmeringspråket Python används på många av introduktionskurserna som ges av Institutionen för Datavetenskap. Kurserna läses både av studenter från Tekniska fakulteten och från Filosofiska fakulteten.

Programmering i JavaScript och användning av HTML och CSS förekommer både som inslag på introduktionskurser, men även på senare kurser i t.ex. webbprogrammering och interaktionsprogrammering.

## Övningar i Codela: Codelor

Codela kan användas med material (kod eller övningar) som förberetts i förväg, men även för att spara och tillgängliggöra material som skapats under föreläsning.

För att förbereda material, *Codelor*, loggar läraren in i systemet och skapar en övning. Varje Codela har en URL/webbadress. Denna skriver studenten in i en webbläsare och får då tillgång till Codelan.

En Codela har förrutom en URL även ett namn, en grupptillhörighet, beskrivning, samt själva koden. Figur [#skapa övning] visar systemet ser ut när man ska skapa en övning och figur [#pythonövning] visar hur en Codela för Python kan se ut.

Distribution av URL:en till Codelan kan göras antingen under föreläsningen, eller läggas upp t.ex. kurshemsidan, eller skickas via e-post eller dylikt.

För att istället använda Codela för att spara kod som skrivits på en föreläsning, t.ex. vid live-kodning, så skapar läraren en Codela och sparar den aktuella koden i den.


## Studentens upplevelse

När studenten skrivit in URL:en till en övning och kommit fram till övningssidan, kan studenten både redigera och testköra koden. Studenter kan inte spara sina ändringar till webben[^spara lokalt] så det finns varken risk för att en student av misstag förstör eller ändrar övningen för en annan student, eller att att något förstörs för studenten. Om studenten vill börja om, så är det bara att ladda om sidan.

[^spara lokalt]: Det går dock alldeles utmärkt att kopiera den kod de skrivit och klistra in den i fil som de sparar på sin egen dator.
